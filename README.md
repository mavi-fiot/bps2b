# bps2b
iseg


ВИСНОВКИ

У результаті виконання дипломного проєкту розроблено функціональну під-систему криптографічного захисту повідомлень (ПКЗП) для використання в сис-темі електронного голосування. Реалізоване рішення забезпечує основні вимоги інформаційної безпеки: автентичність, конфіденційність, цілісність та неспростов-ність голосу. Архітектура побудована на основі модульної взаємодії через API з чітким розмежуванням криптографічної логіки, сервісного рівня та бази даних.
У системі інтегровано сучасні криптографічні алгоритми, адаптовані до ста-ндартів ДСТУ, включно з ElGamal over Elliptic Curves (на кривій Ed25519) для шифрування повідомлень, SHA3-512 для обчислення хешів та EdDSA (Ed25519) для цифрового підпису. Криптостійкість не менше 128 біт. На всіх етапах голосу-вання,  від формування бюлетеня до перевірки підпису, застосовано контрольні обчислення та логування, що гарантують прозорість і відтворюваність результатів.
Під час тестування проведено моделювання типових сценаріїв, включаючи спроби підміни голосу та перевірку їх недопущення. Система успішно зафіксувала невідповідність між переданим і очікуваним повідомленням, відхиливши голос. Усі критичні дані (публічні ключі, координати точок, підписи, хеші) зберігаються у верифікованому вигляді в базі даних та у вигляді підписаних логів і протоколів. Реалізована валідація охоплює не лише перевірку підпису, а й відповідність точки повідомлення та хешу повідомлення, що робить підсистему стійкою до спроб тех-нічної компрометації даних.
Експериментально підтверджено працездатність підсистеми через низку чис-лових метрик:
– середній час шифрування повідомлення (ElGamal, Ed25519) - 5,2 мс;
– середній час перевірки підпису (EdDSA) - 31,8 мс;
– середній час обробки повного запиту (encrypt - sign - verify) - менше 90 мс;
– середній час розшифрування (двосторонній ElGamal) - 2,7 мс.
Окрім основного функціоналу, проєктом реалізовано логіку цифрового під-пису фінального протоколу голосування хешем log-файлу та підписами ключів серверу й секретаря. Це забезпечує криптографічний контроль не лише кожного голосу, а й повного результату етапу. Підсистема також дозволяє перевіряти факт врахування голосу для кожного виборця, реалізуючи принцип підзвітності та про-зорості.
Згідно з концепцією транспарентної електронної демократії, ключовими вимогами до систем дистанційного голосування є: попередня від-критість програмно-апаратних засобів, можливість перевірки автентичності серве-рного обладнання, забезпечення контролю з боку користувачів за процесом голо-сування в реальному часі, а також зрозумілість усіх процедур для громадян із ба-зовим рівнем цифрової грамотності.
Реалізована в межах дипломного проєкту підсистема ПКЗП повністю відпо-відає вищезазначеним вимогам. Архітектура передбачає відкриту документацію та вихідний код, можливість перевірки криптографічних процедур через REST API, логування критичних дій, а також підписання та збереження протоколів для неза-лежного аудиту. Вбудований механізм перевірки хешів, підписів і зашифрованих координат дозволяє виявити навіть мінімальні спроби втручання або підміни. Та-ким чином, проєктована система не лише відповідає технічним критеріям захище-ного голосування, а й реалізує принципи транспарентності, що визнаються ключо-вими в сучасних підходах до електронної демократії.
Результати підтверджують придатність реалізованої моделі для використан-ня в державних і корпоративних системах електронного волевиявлення або будь-яких сценаріях, де критичною є безпечна передача та перевірка електронних пові-домлень. Створений прототип ПКЗП є завершеним і може бути масштабований для інтеграції в повнофункціональні інформаційні системи.
